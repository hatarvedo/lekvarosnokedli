Hozzávalók
Nokedlihez:
8 db L méretű tojás
500 g finomliszt
3 kk. só
0,5 dl víz
Főzővízbe:
só
olaj
Leírás
A tojásokat feltörjük, sózzuk, hozzáadjuk a lisztet és csomómentesre keverjük.
Nekem ma 0,5 dl víz kellett még hozzá, hogy megfelelő állagú legyen.
Amíg a vizet felforraljuk, addig a nokedli tésztánk pihen. Majd ismét elkeverjük.
A főzővízbe sót és olajat szoktam tenni. Amikor forr a víz, a tésztát nokedli szaggatón keresztül beleszaggatjuk, közben megkeverjük. (Én két adagban főzöm, nekem így egyszerűbb, mint egy óriási lábasba sok-sok vizet forralni és egyben kifőzni.)
Miután beleszaggattuk még kb. 4-5 percet főzzük, majd szűrőkanállal kivesszük, hideg vízzel leöblítjük.
Kifőzzük a tészta másik felét is, szűrjük, öblítjük, lecsepegtetjük.
Megjegyzés
A kifőtt nokedli 1,73 kg lett, jó nagy adag, 4-5 felnőtt jól lakik belőle étvágytól függően.
